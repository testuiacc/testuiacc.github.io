<html>
    <head>
        <title>Rozgrzewka</title>
        <link rel="stylesheet" href="styles.css">

    </head>
    <body>
        <div class="article-background">
            <div class="navbar">
                <img src="logo1.png" class="logo" alt="">
                <ul>
                    <li>
                        <li><a href="./index.html">Strona Główna</a></li>
                        <li><a href="./about.html">O portalu</a></li>
                        <li><a href="./posts.html">Wpisy</a></li>
                    </li>
                </ul>
            </div>
             <div class="article-section">
                 <div class="inner-container article-over">
                     <h1 class="article-title">Zapowiedź fazy play-off polskiej hokej ligi w sezonie 2020/2021</h1>
                     <p class="article-author">
                       <b><i>Robert Bul</i></b><br><br>
                     </p>
                     <p class="article-content">
                        <b>Sezon 2020/2021 PHL wkracza w decydującą fazę. Do końca rundy zasadniczej pozostały tylko dwa mecze po których zespoły z miejsc 1-8 rozpoczną przygotowania do decydującej części sezonu, czyli fazy play-off, która rządzi się swoimi prawami. Które drużyny będą walczyły o najwyższe cele, które będą musiały obejść się smakiem, oraz jakie nowe twarze pojawiły się w klubach tuż przed zamknięciem okienka transferowego? Postanowiliśmy sprawdzić i odpowiedzieć na te pytania.</b><br><br>
                        Wyraźnym faworytem wydaje się być zespół GKS-u Tychy. Tyszanie będą chcieli po raz czwarty z rzędu sięgnąć po mistrzowskie trofeum. Obecnie zajmują oni pozycję lidera, którą powinni utrzymać. Siłą tyszan jest stały, stabilny i zgrany skład, który ma zagwarantować kolejne mistrzostwo Polski. Dodatkowo dużym wzmocnieniem powinni być zagraniczny obrońcy: Słowak Marek Biro oraz dwóch Kanadyjczyków – Brycen Martin i Paul Szczechura, czyli brata jednego z najlepiej punktujących graczy tyskiego zespołu – Alexandra.<br> 
                        Tempa graczom z Tych dzielnie dotrzymuje ekipa JKH Jastrzębie. Podopieczni trenera Roberta Kalabera tracą tylko punkt do liderujących tyszan i będą starali się zrobić wszystko, aby na finiszu wyprzedzić GKS i uzyskać tym samym lepsze rozstawienie w ćwierćfinale. Dodatkowym atutem graczy JKH jest fakt, iż tydzień temu zdobyli trzeci raz z rzędu puchar Polski , co jeszcze bardziej powinno podbudować zespół Jastrzębia przed decydującą fazą sezonu. Jastrzębianie jak co roku postawili na swoje sprawdzone metody - stały skład budowany od początku sezonu, składający się w większości z młodych i zdolnych polskich hokeistów wspartych doświadczonymi zawodnikami oraz brak transferów lastminute. Zobaczymy czy przeniesie to długo wyczekiwane mistrzostwo.<br><br>
                        Trzecią lokatę zajmuję zespół Energii KH Toruń. Torunianie od początku sezonu prezentują wyrównany poziom i typowy wschodni hokej, co nie może dziwić, gdyż zespół trenera Jurija Czucha jest oparty przede wszystkim na graczach z Rosji, których uzupełniają polscy hokeiści. Mieszanka ta pozwala liczyć kibicom Energii na pierwszy od niepamiętnych lat medal mistrzostw Polski. <br>
                        Na czwartym miejscu miejscu plasuje się zespół GKS-u Katowice. Katowiczanie dość powoli wchodzili w sezon, natomiast wydaje się, ze forma przyszła dla nich w najlepszym możliwym momencie. Podopieczni trenera Andrieja Parfionowa z meczu na mecz grają coraz pewniej i prezentują przyjemny dla oka hokej. Warto też dodać, iż trzon ekipy „gieksy” stanowią Polacy, którzy są umiejętnie wspierani przez fińskich czeskich i słowackich hokeistów.<br><br>
                        Duże apetyty mają na pewno hokeiści Re-Plast Unii Oświęcim. Oświęcimianie bardzo dobrze prezentowali się na początku sezonu, przez chwilę byli nawet liderem rozgrywek, natomiast z upływem czasu zawodnikom zaczynało trochę brakować paliwa, co przełożyło się na gorszą grę, a także wyniki osiągane przez „unitów”. Mimo dopiero piątej lokaty podopieczni trenera Kevina Constantie’a mają, ja na polskie warunki, bardzo mocny skład i dla każdego zespołu będą bardzo trudnym rywalem.<br><br>
                        Szóstą lokatę zajmują hokeiści Tauron KH Podhale. Jak co roku nowotarżanie borykali sięz licznymi problemami – zdrowotnymi, finansowymi, kadrowymi. Natomiast po przyjściu trenera Andrieja Gusova i dokonaniu kilku ciekawych wzmocnień, „szarotki” będą bardzo niewygodnym rywalem i mogą pokusić się o niespodziankę. Dodatkowo gracze Podhala będą praktycznie do ostatniej kolejki walczyć o utrzymanie szóstej pozycji, gdyż ich przewaga nad siódmą w tabeli Cracovią wynosi zaledwie punkt.<br><br>
                        Na odległym siódmym miejscu znajdują się wspomniani już wyżej hokeiści Comarch Cracovii. Podopieczni trenera Rudolfa Rohacka po raz kolejny stosują dobrze znany sonie manewr – w okresie od września do listopada ogrywają swoich wychowanków, po czym, gdy orientują się, że w dotychczasowym składzie nie mają co liczyć na walkę o medale, dokonują zmiany o 180 stopni i dokonują licznych zagranicznych transferów. W tym sezonie zespół z Krakowa przeszedł jednak samych siebie i dokonał aż dwunastu transferów, a liczba obcokrajowców w zespole spod grodu kraka sięga dwudziestu trzech (!) graczy. Tak duże zmiany wskazują na to, iż krakowianie, jak co roku, pomimo niskiej pozycji po sezonie zasadniczym będą starali się sięgnąć po mistrzowski tytuł. Jedynym problemem Krakowian jest czas, który działa na ich niekorzyść, gdyż zespół może po prostu nie zdążyć się zgrać. Z drugiej jednak strony trener Rohacek jest znany z tego, że na fazę play-off potrafi bardzo dobrze przygotować zespół. Czas pokaże co z tego wyniknie. Dodatkowo możemy być świadkami historycznego i jednocześnie bardzo smutnego i negatywnego wydarzenia – jedynym, czynnie grającym Polakiem w składzie Cracovii będzie Damian Kapica. <br><br>
                        Ostatnią ekipą kwalifikującą się do fazy play-off i mającą jednocześnie najmniejsze szanse na awans jest zespół Ciarko STS Sanok. Podopieczni trenera Marka Ziętary mimo niewielkich możliwości finansowych i kadrowych potrafili w wielu meczach sezonu zasadniczego postawić się wyżej sklasyfikowanym rywalom, grać z nimi na równym poziomem, a nawet sprawić kilka niespodzianek. Natomiast nie ulega wątpliwości, że wśród wszystkich zespołów, Sanoczanie wydają się być najsłabsi i są skazywani na pożarcie. Jednak mimo przeciwności losu na pewno braki techniczne będą chcieli nadrobić charyzmą, walką i zaangażowaniem. Na pochwałę dla sanoczan zasługuje fakt, iż w ich składzie znajduję się tylko czwórka obcokrajowców.<br><br>
                        Podsumowując, zdecydowanym faworytem tegorocznej fazy play-off, jest ekipa GKS-u Tychy. Plany pokrzyżować im będą chciały ekipy JKH Jastrzębie, Energi Toruń, GKS-u Katowice, czy Unii Oświęcim. Nieprzyjemnym rywalem wydaje się być zespół Podhala, zespołem zagadką pozostaje Cracovia, a serce na lodzie zostawi zespół z Sanoka. Jak co roku, faza play-off polskiej hokej ligi zapewne dostarczy nam wielu emocji, zwrotów akcji, pięknych bramek i ostrych starć przy bandach, a fakt, że każdy może wygrać z każdym będzie dodatkowo mobilizowały każdy z zespołów do walki do ostatniego krążka na lodzie. Faza play-off sezonu 2020/2021 rozpocznie się 23 lutego i potrwa do przełomu marca i kwietnia. Rywalizacja w każdej z trzech rund (ćwierćfinale, półfinale i finale) będzie toczyć się do czterech wygranych meczów.<br><br>
                     </p>
                 </div>
             </div>
        </div>
    </body>
    
</html>